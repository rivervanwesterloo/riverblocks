<!DOCTYPE html>
<html lang="nl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>RiverBlocks</title>
    <!-- favicon -->
    <!-- css -->
     <link rel="stylesheet" href="style.css">
</head>
<body>
    <div class="container">
        <!-- Tabel -->
        <div class="periodic-table" id="table">
            <!-- elementen met data -->
             <!-- 
                               data-name=""
                data-nummer=""
                data-massa=""
                data-text=""
                style="grid-column: 1; grid-row: 1;"
             -->
        <div class="element color13" data-name="Voorwoord" data-text="\nAlle materie in het universum bestaat uit moleculen. Elke stof heeft zijn eigen unieke molecuul. Atomen vormen weer de bouwstenen van deze moleculen. Als scheikundedocent in opleiding is dit begrip voor mij vanzelfsprekend en concreet. Voor mensen die minder vertrouwd zijn met scheikunde kan dit wat abstracter zijn. Het periodiek systeem ordent alle elementen op een overzichtelijke manier, waardoor het geheel begrijpelijker wordt. Dit was een van de eerste dingen die ik leerde tijdens mijn scheikundelessen.\n\nDe zoektocht naar mijn professioneel profiel voelde voor mij óók als een abstract begrip. Ik heb mijzelf de vraag moeten stellen: ‘wat maakt mij tot de docent die ik op dit moment ben?’ Om hierachter te komen heb ik mijzelf geanalyseerd op mijn visie, waarden en overtuigingen. Precies zoals je in de scheikunde een molecuul ontleedt om de samenstelling van de atomen zichtbaar te maken. In datzelfde licht benader ik mijzelf als een molecuul, opgebouwd uit verschillende elementen.\n\nVanuit deze gedachte is mijn product <b>RiverBlocks</b> ontstaan. Dit periodiek systeem geeft geen informatie over chemische elementen, maar over mij als onderwijsprofessional. Ik heb mijzelf onderverdeeld in negen elementen die mijn professioneel profiel het beste weergeven. Bij het aanklikken van een element kan er een pop-up verschijnen, dat element is dan onderdeel van mijn professioneel profiel. Niet elk soort element is op mij van toepassing, net zoals niet elk molecuul elk soort atoom bevat.\n\nOp dit moment volg ik de opleiding tot tweedegraads scheikundedocent en ben ik werkzaam op het Diamant College in Groningen. Het Diamant College is een school binnen het voortgezet speciaal onderwijs (VSO) en biedt praktijkonderwijs en vmbo onderwijs aan. Zelf ben ik aangesteld als NaSk (natuur- en scheikunde) docent binnen het gehele vmbo gedeelte van de school. Vanwege mijn werkzaamheden heb ik gekozen voor de afstudeerrichting vmbo. Bij mijn werkplek ligt de inhoud van het vak NaSk met name op natuurkunde, desondanks schrijf ik dit product voor de opleiding tot scheikunde docent." style="grid-column: 8 / 11; grid-row: 1;">Voorwoord</div>
        <div class="element color1"  style="grid-column: 1; grid-row: 1;">H</div>
        <div class="element color6"  style="grid-column: 18; grid-row: 1;">He</div>

        <div class="element color2"  style="grid-column: 1; grid-row: 2;">Li</div>
        <div class="element color3"  style="grid-column: 2; grid-row: 2;">Be</div>
        <div class="element color5"  style="grid-column: 13; grid-row: 2;">B</div>
        <div class="element color5"  style="grid-column: 14; grid-row: 2;">C</div>
        <div class="element color5"  style="grid-column: 15; grid-row: 2;">N</div>
        <div class="element color5"  data-name="Onderwijsprofessional" data-text="\nOp dit moment volg ik de opleiding tot scheikunde docent met als afstudeerrichting vmbo. Ondanks dat ik de opleiding tot scheikunde docent volg, geef ik voornamelijk natuurkunde les. Op het vmbo zijn natuurkunde en scheikunde samengevoegd tot het vak ‘NaSk’. Dit wordt echter alleen in de onderbouw aangeboden. In de bovenbouw zijn er twee varianten van NaSk mogelijk: NaSk1 en NaSk2. Bij NaSk1 ligt de nadruk op natuurkunde en bij NaSk2 voornamelijk op scheikunde. Bij mijn werkplek (het Diamant College) wordt NaSk2 niet aangeboden, waardoor ik alleen NaSk en NaSk1 geef.\n\nAls docent in het VSO werk ik met een doelgroep van leerlingen met complexe gedrags- en ondersteuningsbehoeften. Dit valt onder het zogeheten ‘cluster-4’ onderwijs. In deze context is mijn rol als onderwijsprofessional niet alleen didactisch, maar met name pedagogisch van aard.\n\nHet Diamant College is niet als een standaard middelbare school ingedeeld, maar eerder als een basisschool. De leerlingen hebben een stamklas waar ze al hun lessen van hun mentor volgen. Hun mentor geeft alle vakken met uitzondering van: praktijkvakken, sport en NaSk/NaSk1. Hierdoor heb ik een unieke rol binnen de school: ik ben de enige docent die geen mentor is, maar wel les geeft in een examenvak. Omdat ik de enige docent NaSk ben binnen mijn school organiseer ik het gehele vak alleen. Ook zijn practicummaterialen beperkt, een laboratorium ontbrekend en een technisch onderwijsassistent (TOA) afwezig. Door deze omstandigheden wordt er veel van mij gevraagd, wat mij regelmatig frustreert. Ik wil graag mijn eigen onderwijsaanbod goed neerzetten, maar ik merk dat door een gebrek aan randvoorwaarden dit soms onmogelijk voelt. Naast een gebrek aan middelen, merk ik ook een gebrek aan lestijd voor mijn vak. In sommige klassen geef ik slechts één lesuur per week en zijn leerlingen bovendien regelmatig afwezig vanwege stages of andere verplichtingen. Daardoor ontbreekt de continuïteit die nodig is om een relatie op te bouwen, betekenisvol onderwijs te geven en de leerlingen de stof bij te brengen die nodig is om het vak te halen. Voor deze leerlingen is een relatie met de docent essentieel en wanneer het systeem dat niet mogelijk maakt voelt mijn vak soms gereduceerd tot het bijhouden van een programma in plaats van onderwijs dat werkelijk bijdraagt aan ontwikkeling. Dit raakte mij als onderwijsprofessional en om deze reden ben ik in gesprek gegaan met mijn leidinggevende om minimaal twee lesuren van mijn vak aan te bieden per klas. Na meerdere gesprekken heeft mijn leidinggevende mijn wens gehoor gegeven en dit gaat in vanaf aankomend schooljaar.\n\nDeze frustraties komen ook voort door de huidige schoolcultuur. Er heerst een ad-hoc cultuur (Cameron & Quinn, 2022). Er is weinig tot geen beleid, waardoor veel nog uitgezocht moet worden of geregeld moet worden. Er zijn weinig afspraken en als deze er wel zijn, wordt er regelmatig niet aan de regels vastgehouden. Dit biedt mij als (beginnend) docent weinig houvast en zorgt ook voor uitdagingen in mijn werk. Een voorbeeld hiervan is dat bij mijn start op het Diamant College er veel nieuwe medewerkers tegelijk waren, met beperkte capaciteit voor inwerken. Daardoor kreeg ik onvoldoende uitleg en begeleiding. Ik heb dit patroon ook bij andere collega’s gezien. Het effect hiervan is onzekerheid, extra tijdverlies en energie die niet naar onderwijs en relatieopbouw kan. Vanuit de directie zijn er geluiden om naar een hiërarchische cultuur te bewegen om beleid en procedures op orde te krijgen (Cameron & Quinn, 2022). Zelf ben ik blij met deze geluiden gezien mijn moeilijkheden die ik heb ervaren met de ad-hoc cultuur.\n\nNaast de bovenstroom merk ik daarnaast in de onderstroom dat collega’s elkaar onderling weinig aanspreken op gedrag, terwijl er wel onderlinge vriendschappen zijn. Dit is kenmerkend voor een familiaire cultuur (Cameron & Quinn, 2022). Doordat er weinig tot geen aanspreekcultuur heerst, wordt er veel geroddeld. Voor mij raakt dit direct aan mijn kernwaarden integriteit en verbinding. Roddelsituaties brengen mij in een lastige positie. Vanuit verbinding wil ik een luisterend oor kunnen zijn voor een gefrustreerde collega. Tegelijkertijd wil ik vanuit integriteit niet meedoen aan het roddelen. Dit is niet altijd de gemakkelijkste positie, maar het past bij wie ik als onderwijsprofessional wil zijn." style="grid-column: 16; grid-row: 2;">O</div>
        <div class="element color10" style="grid-column: 17; grid-row: 2;">F</div>
        <div class="element color6"  style="grid-column: 18; grid-row: 2;">Ne</div>

        <div class="element color2"  style="grid-column: 1; grid-row: 3;">Na</div>
        <div class="element color3"  style="grid-column: 2; grid-row: 3;">Mg</div>
        <div class="element color12" style="grid-column: 13; grid-row: 3;">Al</div>
        <div class="element color5"  style="grid-column: 14; grid-row: 3;">Si</div>
        <div class="element color5"  style="grid-column: 15; grid-row: 3;">P</div>
        <div class="element color5"  style="grid-column: 16; grid-row: 3;">S</div>
        <div class="element color10" style="grid-column: 17; grid-row: 3;">Cl</div>
        <div class="element color6"  style="grid-column: 18; grid-row: 3;">Ar</div>

        <div class="element color2"  data-name="Professionele Kern" data-text="\nMijn professionele kern bestaat uit vijf waarden die mijn handelen als docent sturen: rust, veiligheid, verbinding, integriteit en humor. Mijn waarden bepalen hoe ik kijk naar leerlingen, hoe ik reageer in gespannen situaties en hoe ik keuzes maak in mijn onderwijs.\n\nRust en veiligheid vormen voor mij de basis van alles wat er in mijn lokaal gebeurt. Deze waarden zijn voor mij belangrijk omdat ik weet wat voor negatieve impact de afwezigheid hiervan kan hebben. Leerlingen met trauma, hechtingsproblemen of langdurige stress kunnen pas leren wanneer zij zich emotioneel veilig voelen (Coppens et al., 2024; Horeweg, 2024). Daarom zorg ik voor voorspelbaarheid, duidelijke kaders en een rustige houding, ook wanneer de situatie escaleert. Mijn rustige houding draagt bij aan de-escalatie waarmee de veiligheid binnen de klas weer terug kan keren.\n\nVerbinding is voor mij ook een sleutel om veiligheid te laten ontstaan. Door interesse te tonen, te luisteren en humor in te zetten wanneer dat voor mijn gevoel passend is, ontstaat er vertrouwen. Die relatie maakt het mogelijk om leerlingen aan te spreken op hun gedrag zonder dat zij zich meteen afgewezen voelen, wat essentieel is bij jongeren met complexe ondersteuningsbehoeften (Horeweg, 2024; Coppens et al., 2024). Zelf heb ik in mijn jeugd ervaren dat mijn houding tijdens lessen beter was als de docent humor gebruikte. Humor gebruik ik hierom bewust als instrument om spanning te verminderen en nabijheid te creëren, zonder leerlingen te kleineren. Bij mijn leerlingen kan humor juist bijdragen aan het ontmantelen van de ‘bom’ aan emoties (Coppens et al., 2024).\n\nIntegriteit betekent voor mij dat ik doe wat ik zeg en zeg wat ik doe. Ik ben eerlijk naar leerlingen, ook wanneer dat ongemakkelijk is, en neem verantwoordelijkheid voor mijn eigen handelen. Wanneer ik een situatie verkeerd inschat of een leerling tekortdoe, benoem ik dat en bied ik mijn excuses aan. Hiermee durf ik mijn kwetsbaarheid als docent te tonen, omdat de juiste aanpak niet vastligt (Kelchtermans, 2025).\n\nDeze kernwaarden kunnen ook een keerzijde hebben. Mijn focus op rust, veiligheid en verbinding voor individuele leerlingen kan soms ten koste gaan voor de groep als geheel. Bijvoorbeeld in de situatie dat ik met een leerling mee beweeg wanneer een leerling in emotie schiet. Ik kan hier te lang mee door gaan, wat afbreuk doet aan het leerklimaat van de andere leerlingen. Dit herken ik steeds beter bij mezelf en vraagt om het zoeken naar een goede balans tussen ingrijpen en meeveren. \n\nDoor te reflecteren op mijn handelen en hierover in gesprek te blijven met collega’s ontwikkel ik mijn professionele kern verder en blijf ik mijn handelen afstemmen op wat wenselijk is in vergelijkbare situaties.\n\nMijn kernwaarden rust, veiligheid, verbinding, humor en integriteit komen rechtstreeks voort uit wat ik zelf heb gemist. Ik weet hoe het voelt om te moeten vechten voor aandacht en bestaansrecht en daarom wil ik dat mijn lokaal een plek is waar leerlingen mogen landen, fouten mogen maken en niet eerst hoeven te bewijzen dat ze het waard zijn." style="grid-column: 1; grid-row: 4;">K</div>
        <div class="element color3"  style="grid-column: 2; grid-row: 4;">Ca</div>
        <div class="element color4"  style="grid-column: 3; grid-row: 4;">Sc</div>
        <div class="element color4"  style="grid-column: 4; grid-row: 4;">Ti</div>
        <div class="element color4"  data-name="Visie op Onderwijs" data-text="\nMijn visie op onderwijs is sterk gevormd door mijn werk in het VSO. Volgens de Rijksoverheid (2025) biedt VSO specialistische ondersteuning aan iedere leerling, maar in mijn dagelijkse praktijk ervaar ik dat bepaalde procedures en egels soms in de weg zitten bij wat leerlingen werkelijk nodig hebben. Regels zijn bedoeld om veiligheid en duidelijkheid te creëren, maar wanneer ze te strak worden toegepast, verliezen ze hun functie.\n\nDat merk ik bijvoorbeeld in de manier waarop mijn school omgaat met escalaties en time-outs. In mijn lessen zie ik dat sommige leerlingen bij hevige boosheid of ontregeling meer tijd nodig hebben om daadwerkelijk tot rust te komen. Toch schrijft de school een vaste time-out van tien minuten voor. Wanneer een leerling daarna terugkeert terwijl hij nog vol spanning zit, ontstaat vaak opnieuw onrust en conflict in de groep. Als docent sta ik dan voor het dilemma tussen het volgen van de procedure en doen wat deze specifieke leerling op dat moment nodig heeft om weer veilig te kunnen functioneren.\n\nIk heb zelf vanuit mijn werkgever een training gevolgd in het veilig begeleiden en begrenzen van leerlingen in crisissituaties. In de praktijk mag ik deze vaardigheden alleen inzetten wanneer er sprake is van fysieke agressie. Bij ernstige verbale escalaties, die vaak de voorfase zijn van fysiek geweld, is mijn handelingsruimte daardoor beperkt. Ik ben van mening dat juist in die voorfase fysiek ingrijpen soms kan voorkomen dat het uit de hand loopt.\n\nInternationaal zie ik hierin een interessant contrast. In Denemarken is recent opnieuw ruimte gecreëerd voor docenten om bij ernstige ordeverstoringen fysiek in te grijpen, bijvoorbeeld door een leerling veilig uit een situatie te begeleiden of uit het lokaal te verwijderen wanneer het gedrag de veiligheid of het leerklimaat ernstig verstoort (Jonk, 2025). Dat zet mij aan het denken over de beperkte handelingsruimte die Nederlandse docenten hebben. In mijn praktijk mag ik een leerling bij verbaal ontregelend gedrag alleen verbaal uit de ruimte sturen, terwijl ik hem pas fysiek mag begeleiden wanneer er al sprake is van fysieke agressie of direct gevaar. Juist in de fase daarvóór, wanneer gedrag nog ‘alleen’ verbaal escaleert, zou het soms helpend zijn om een leerling eerder uit de situatie te kunnen begeleiden om verdere escalatie te voorkomen en de veiligheid van de groep te bewaken.\n\n<b>Visie op het vak scheikunde</b>\n\nVoor mij is het vak scheikunde van groot belang voor het onderwijs. Scheikunde helpt niet alleen de leerlingen de wereld om hen heen te begrijpen maar ook om logisch en kritisch na te leren denken. Door experimenten leren leerlingen niet alleen theorie maar ook onderzoekende vaardigheden zoals: waarnemen, meten, analyseren en conclusies trekken. Ook zorgt het vak voor maatschappelijke bewustwording omtrent duurzaamheid, milieu en gezondheid. Daarnaast is scheikundige kennis tegenwoordig wereldwijd van belang. Deze kennis is nodig voor onder andere ontwikkelingen binnen de geneeskunde, techniek, laboratoriumwerk en milieuwetenschappen. Zonder dat scheikunde aangeleerd wordt aan middelbare scholieren, zal er geen doorstroming zijn naar aansluitende vervolgopleidingen. Dit vraagt van mij als scheikundedocent om leerlingen te enthousiasmeren voor het vak en het nut en noodzaak van het vak te benadrukken. Ondanks dat ik lesgeef in NaSk/NaSk1, terwijl mijn passie voornamelijk bij scheikunde ligt, liggen de essenties van de vakken natuurkunde en scheikunde in elkaars verlengde. Hierdoor voelt voor mij het lesgeven van NaSk/NaSk1 als een essentieel goed, ondanks de geringe scheikundige inhoud.\n\n<b>Digitalisering</b>\n\nZelf zet ik digitale leermiddelen in als visuele ondersteuning voor het behandelen van abstracte concepten binnen mijn lesstof (Surma et al., 2025). Ook leer ik leerlingen online bronnen te gebruiken en kritisch naar de bronnen te kijken voor verslagen en presentaties. Hierbij leer ik ze aan om AI ondersteunend te gebruiken door te helpen met hun opzet voor hun verslag/presentatie zonder dat AI hun werk voor ze maakt. Mijn mening over AI is dat het mensen, bij niet ondersteunend gebruik, laat stoppen met zelf nadenken. Bij de ontwikkeling binnen het onderwijs over het verbieden van de mobiele telefoon in de klas heb ik gemengde gevoelens. Zelf ben ik blij dat er minder afleiding voor leerlingen is tijdens de lessen en er meer sociaal contact is tijdens pauzes. Tegelijkertijd kan ik als docent ze niet leren omgaan met hun mobiele telefoon en ze hierdoor minder mediawijsheid bijbrengen. Over het algemeen ben ik zelf geen voorstander van de hedendaagse digitalisering in de maatschappij. Ik vind dat er te weinig contact tussen mensen is en de mensheid teveel afhankelijk wordt van digitale middelen. \n\n<b>Biesta in mijn onderwijspraktijk</b>\n\nWanneer ik naar het doel van mijn onderwijs kijk, draait het voor mij om het vergroten van de kansen van mijn leerlingen. Een diploma vergroot hun mogelijkheden voor vervolgopleiding en werk, het kunnen functioneren in een groep vergroot hun kansen om een baan vast te houden, en weten wie je bent en wat bij je past vergroot de kans op een leven waar je zelf achter staat. Die drie doelen herken ik in wat Biesta beschrijft als kwalificatie, socialisatie en persoonsvorming (Biesta, 2015).\n\n<b>Kwalificatie</b> krijgt in mijn lessen vorm doordat ik mijn leerlingen zo goed mogelijk richting het examen NaSk1 probeer te begeleiden. Ik bied de volledige examenstof aan, ook al betekent dit dat ik minder tijd heb voor uitgebreide herhaling per domein. Ik werk met vaste structuren, opdrachten, uitleg en oefenexamens, zodat leerlingen een duidelijk beeld krijgen van wat er van hen verwacht wordt. Wanneer een leerling zegt dat hij iets toch niet kan, reageer ik vaak met: “ik denk dat je het wel kan, dat heb ik eerder van je gezien.” Vervolgens maken we de opgave samen, waarbij ik geen antwoorden geef maar vragen stel zoals: “wat denk je dat het is?” Dat voelt voor leerlingen veiliger, omdat ze niet direct afgerekend worden op een fout, maar worden uitgenodigd om te denken. Ik vind het belangrijker dat een leerling vier opdrachten goed probeert te maken dan dat hij tien opdrachten half afraffelt, omdat echte beheersing uiteindelijk meer bijdraagt aan hun kansen dan het afvinken van veel werk.\n\n<b>Socialisatie</b> speelt een grote rol in mijn lessen, omdat mijn leerlingen vaak moeite hebben met samenwerken, spanningen reguleren en rekening houden met elkaar. Bij onrust of conflicten probeer ik eerst non-verbaal te sturen, bijvoorbeeld met oogcontact of een gebaar. Als dat niet voldoende is, gebruik ik humor of een luchtige opmerking om de spanning te doorbreken. Wanneer dat niet werkt, laat ik betrokken leerlingen om de beurt hun kant van het verhaal vertellen, waarbij ik luister, erken en denkfouten probeer bij te sturen om de harmonie te herstellen. Pas als dit niet lukt, stel ik duidelijke grenzen en verbind ik daar consequenties aan. Ik vind een rustige les belangrijk, maar vooral omdat rust het leerklimaat beschermt. Leerlingen leren bij mij niet alleen stof, maar ook hoe je met elkaar omgaat wanneer het schuurt.\n\n<b>Persoonsvorming</b> zie ik vooral wanneer leerlingen zichzelf durven laten zien. Dat kan zijn doordat ze iets persoonlijks delen, aangeven dat ze iets moeilijk vinden of juist trots zijn op wat ze hebben gemaakt. Ik probeer een klimaat te creëren waarin fouten maken mag. Leerlingen zijn bij mij altijd weer welkom, ongeacht wat er in de vorige les is gebeurd. Ook als een leerling mij heeft uitgescholden of boos is weggelopen, krijgt hij de volgende keer opnieuw een kans. Dat geeft leerlingen het gevoel dat ze niet vastzitten aan hun gedrag, maar zich mogen blijven ontwikkelen. Een leerling die twee jaar geleden weigerde mijn lessen te volgen en een jaar geleden nog regelmatig boos wegliep, blijft inmiddels in de klas, is beter te corrigeren en maakt zijn werk. Ik mag hem persoonlijk niet eens zo graag, maar door consequent te blijven en hem niet op te geven, is er wel ontwikkeling ontstaan.\n\nWegens de ondersteuningsbehoeften van mijn leerlingen gaat er tijdens mijn lessen meer aandacht uit naar socialisatie en persoonsvorming dan naar kwalificatie. Dit betekent niet dat ik mijn lessen opbouw rondom socialisatie en persoonsvorming, maar hier wel altijd tijd en ruimte aan geef omdat mijn leerlingen hier baat bij hebben. Later goed kunnen functioneren binnen de maatschappij (socialisatie) en ontdekken hoe zij onderdeel willen zijn van de maatschappij (persoonsvorming) is een grotere uitdaging voor mijn leerlingen dan kennis op te doen om hun diploma te halen (kwalificatie). Tegelijkertijd bouw ik mijn lessen wel rondom de vakinhoud op zodat mijn leerlingen door kunnen stromen naar een vervolgopleiding die past bij hun interesse en competentie zodat zij hun gewenste plek in de maatschappij kunnen bekleden." style="grid-column: 5; grid-row: 4;">V</div>
        <div class="element color4"  style="grid-column: 6; grid-row: 4;">Cr</div>
        <div class="element color4"  style="grid-column: 7; grid-row: 4;">Mn</div>
        <div class="element color4"  style="grid-column: 8; grid-row: 4;">Fe</div>
        <div class="element color4"  style="grid-column: 9; grid-row: 4;">Co</div>
        <div class="element color4"  style="grid-column: 10; grid-row: 4;">Ni</div>
        <div class="element color4"  style="grid-column: 11; grid-row: 4;">Cu</div>
        <div class="element color7"  style="grid-column: 12; grid-row: 4;">Zn</div>
        <div class="element color12" style="grid-column: 13; grid-row: 4;">Ga</div>
        <div class="element color12" style="grid-column: 14; grid-row: 4;">Ge</div>
        <div class="element color5"  style="grid-column: 15; grid-row: 4;">As</div>
        <div class="element color5"  style="grid-column: 16; grid-row: 4;">Se</div>
        <div class="element color10" style="grid-column: 17; grid-row: 4;">Br</div>
        <div class="element color6"  style="grid-column: 18; grid-row: 4;">Kr</div>
        
        <div class="element color2"  style="grid-column: 1; grid-row: 5;">Rb</div>
        <div class="element color3"  style="grid-column: 2; grid-row: 5;">Sr</div>
        <div class="element color4"  style="grid-column: 3; grid-row: 5;">Y</div>
        <div class="element color4"  style="grid-column: 4; grid-row: 5;">Zr</div>
        <div class="element color4"  style="grid-column: 5; grid-row: 5;">Nb</div>
        <div class="element color4"  style="grid-column: 6; grid-row: 5;">Mo</div>
        <div class="element color4"  style="grid-column: 7; grid-row: 5;">Tc</div>
        <div class="element color4"  style="grid-column: 8; grid-row: 5;">Ru</div>
        <div class="element color4"  style="grid-column: 9; grid-row: 5;">Rh</div>
        <div class="element color4"  data-name="Professionele Dialoog" data-text="\nGesprekken met collega’s en andere betrokkenen helpen mij om mijn eigen waarnemingen te toetsen, mijn oordelen bij te stellen en mijn handelen te verdiepen. Juist in situaties waarin ik twijfel of waarin iets niet goed voelt, wordt die professionele dialoog voor mij essentieel.\n\nEen voorbeeld daarvan deed zich voor bij een leerling die mij tijdens de les herhaaldelijk leek te negeren. Binnen onze schoolcontext heb ik geleerd van collega’s dat het bewust negeren van een docent wordt gezien als dreigend gedrag dat begrensd moet worden. Wanneer begrenzen en onderhandelen niet werken, is een time-out een gebruikelijke volgende stap. Vanuit die volgorde heb ik de leerling uiteindelijk op time-out gestuurd.\n\nNa de les sprak ik hierover met de mentor van deze leerling. Die gaf aan dat deze leerling door haar autismespectrumstoornis een lage verwerkingssnelheid heeft en vaak niet bewust negeert, maar simpelweg tijd nodig heeft om informatie te verwerken en te reageren. Die uitleg confronteerde mij met mijn eigen aannames. Wat ik had geïnterpreteerd als dreigend gedrag, bleek in deze context iets heel anders te zijn.\n\nIn dat gesprek werd mijn oordeel bijgesteld. Ik realiseerde mij dat mijn interventies niet alleen gebaseerd moeten zijn op wat ik waarneem, maar ook op kennis over (de specifieke problematiek van) een leerling. Sindsdien neem ik meer tijd om te onderzoeken wat er achter gedrag kan zitten voordat ik conclusies trek en handel. Dit geldt niet alleen voor deze leerling, maar voor mijn handelen in bredere zin.\n\nNaast gesprekken over leerlingen bespreek ik ook andere zaken met collega’s. Zoals de vernieuwing van ons schoolbeleid. Met de komst van een nieuwe directie afgelopen schooljaar is een nieuwe koers ingeslagen. Volgens de directie moet er een uniform lesmodel worden ingesteld gebaseerd op expliciete directe instructie (Hollingsworth & Ybarra, 2023). Veel collega’s voelen de aanpak van de directie als een afbreuk voor de begeleiding van onze specifieke doelgroep. Het lesmodel dat de directie wil introduceren is een standaard opzet die structuur biedt en doelgericht werkt, maar weinig tot geen mogelijkheid biedt voor maatwerk en specifieke ondersteuning die hoort bij onze doelgroep. Zelf kan ik mij vinden in zowel het standpunt van de directie als van de tegengeluiden vanuit het personeel. Onze leerlingen hebben baat bij duidelijkheid, structuur en voorspelbaarheid wat mogelijk gemaakt wordt door een standaard lesmodel te introduceren. Aan de andere kant werkt dit specifieke lesmodel voor meerdere leerlingen van het Diamant College niet wegens beperkte flexibiliteit van het lesmodel. De nieuwe koers van de directie omtrent het lesmodel laat minder ruimte over om te werken aan socialisatie en persoonsvorming om meer de focus te leggen op kwalificatie. Zelf merk ik hier moeite mee te hebben omdat dit niet aansluit met mijn visie op onderwijs voor deze doelgroep. Zelf vind ik de nadruk leggen op socialisatie en persoonsvorming meer van toepassing voor mijn doelgroep wegens de ondersteuningsbehoeften. De verschuiving naar kwalificatie heeft het voordeel dat leerlingen meer vakinhoudelijke kennis op doen, maar het doet geen recht aan wat mijn leerlingen wegens hun problematieken nodig hebben. Aan de hand van gesprekken hierover met collega’s ben ik mij bewuster geworden wat mijn visie is en wat ik belangrijk vind voor mijn leerlingen." style="grid-column: 10; grid-row: 5;">Pd</div>
        <div class="element color4"  style="grid-column: 11; grid-row: 5;">Ag</div>
        <div class="element color7"  style="grid-column: 12; grid-row: 5;">Cd</div>
        <div class="element color12" style="grid-column: 13; grid-row: 5;">In</div>
        <div class="element color12" style="grid-column: 14; grid-row: 5;">Sn</div>
        <div class="element color12" style="grid-column: 15; grid-row: 5;">Sb</div>
        <div class="element color5"  style="grid-column: 16; grid-row: 5;">Te</div>
        <div class="element color10" style="grid-column: 17; grid-row: 5;">I</div>
        <div class="element color6"  style="grid-column: 18; grid-row: 5;">Xe</div>

        <div class="element color2"  style="grid-column: 1; grid-row: 6;">Cs</div>
        <div class="element color3"  style="grid-column: 2; grid-row: 6;">Ba</div>
        <div class="element color4"  style="grid-column: 4; grid-row: 6;">Hf</div>
        <div class="element color4"  style="grid-column: 5; grid-row: 6;">Ta</div>
        <div class="element color4"  style="grid-column: 6; grid-row: 6;">W</div>
        <div class="element color4"  style="grid-column: 7; grid-row: 6;">Re</div>
        <div class="element color4"  style="grid-column: 8; grid-row: 6;">Os</div>
        <div class="element color4"  style="grid-column: 9; grid-row: 6;">Ir</div>
        <div class="element color4"  style="grid-column: 10; grid-row: 6;">Pt</div>
        <div class="element color4"  style="grid-column: 11; grid-row: 6;">Au</div>
        <div class="element color7"  style="grid-column: 12; grid-row: 6;">Hg</div>
        <div class="element color12" style="grid-column: 13; grid-row: 6;">Tl</div>
        <div class="element color12" style="grid-column: 14; grid-row: 6;">Pb</div>
        <div class="element color12" style="grid-column: 15; grid-row: 6;">Bi</div>
        <div class="element color12" data-name="Professionele Ontwikkeling" data-text="\nHet zijn niet zozeer cursussen of theorieën die mij het meest vormen, maar de momenten waarop iets in mijn les niet werkt en ik gedwongen word om mijn handelen te heroverwegen. In die zin herken ik mij sterk in wat Kelchtermans (2023) beschrijft als het voortdurend balanceren tussen wat je denkt dat goed is en wat in de praktijk soms anders uitpakt.\n\nEen voorbeeld daarvan is dat laatst leerlingen te vroeg mijn lokaal binnenkwamen terwijl de vorige les nog niet was afgelopen. Eén leerling had opnieuw zijn boek niet bij zich en reageerde met veel weerstand toen ik hem daarop aansprak. Op dat moment voelde ik irritatie, omdat het voor mij zo vanzelfsprekend leek: wachten tot de les begint en je spullen meenemen. Achteraf besefte ik dat ik een andere insteek had kunnen kiezen, bijvoorbeeld door eerst iets positiefs te benoemen en pas daarna mijn grens te stellen. Dat soort momenten blijven vaak in mijn hoofd hangen en zetten mij aan het denken over mijn handelen.\n\nWanneer situaties escaleren en ik één of meerdere leerlingen moet verwijderen, wordt van mij verwacht dat ik een procedure doorloop. Leerlingen gaan dan naar het time-out lokaal en ik ben verplicht om mijn motivatie en het verloop van de situatie vast te leggen in het dossier. Dat dwingt mij om mijn handelen te verwoorden en te verantwoorden. Tegelijkertijd bespreek ik deze situaties, wanneer dat nodig is, met mentoren of collega’s die bij de klas betrokken zijn. Zo wordt mijn ervaring onderdeel van een gezamenlijke professionele reflectie.\n\nNaast het reflecteren op mijn handelen, ontwikkel ik mij ook doelgericht. Zo ben ik de afgelopen periode bewust bezig geweest met het opzetten van een online lesaanbod. Leerlingen missen regelmatig lessen door ziekte, stage of andere trajecten. Voorheen leidde dat tot veel individuele inhaalmomenten, waardoor het tempo van de groep onder druk kwam te staan. Door het lesmateriaal online beschikbaar te maken, leg ik de verantwoordelijkheid voor het bijhouden van de stof meer bij de leerling, terwijl ik zorg voor een helder en toegankelijk aanbod. Dit is voor mij een vorm van professionele zelfsturing: ik analyseer een terugkerend probleem en ontwikkel een structurele oplossing die zowel de groep als individuele leerlingen helpt.\n\nIn mijn manier van werken herken ik wat Ruijters et al. (2018) beschrijft als leren in en van het werk: mijn klas is mijn belangrijkste leeromgeving. Ik experimenteer, kijk wat het effect is op leerlingen en stuur mijn handelen bij wanneer iets niet het gewenste resultaat heeft. Daarbij let ik vooral op hoe vaak ik moet ingrijpen in gedrag en hoeveel rust en zelfstandigheid een groep laat zien. Wanneer situaties eerder met een blik, een opmerking of een korte interventie opgelost worden waar voorheen zwaardere maatregelen nodig waren, zie ik dat als teken dat mijn professionele handelen zich ontwikkelt." style="grid-column: 16; grid-row: 6;">Po</div>
        <div class="element color10" style="grid-column: 17; grid-row: 6;">At</div>
        <div class="element color6"  style="grid-column: 18; grid-row: 6;">Rn</div>

        <div class="element color2"  style="grid-column: 1; grid-row: 7;">Fr</div>
        <div class="element color3"  style="grid-column: 2; grid-row: 7;">Ra</div>
        <div class="element color4"  style="grid-column: 4; grid-row: 7;">Rf</div>
        <div class="element color4"  style="grid-column: 5; grid-row: 7;">Db</div>
        <div class="element color4"  style="grid-column: 6; grid-row: 7;">Sg</div>
        <div class="element color4"  data-name="Begeleiden en Handelen" data-text="\nMijn manier van begeleiden en handelen begint bij één uitgangspunt: veiligheid gaat altijd voor. In mijn lessen betekent dit dat ik eerst probeer te de-escaleren voordat ik corrigeer. Wanneer een leerling boos is, dingen roept of zichtbaar overprikkeld raakt, verlaag ik bewust mijn stem, vertraag ik mijn tempo en blijf ik zelf rustig. Ik geef daarbij wel duidelijke grenzen aan, maar zonder dreiging of strijd. Als een leerling boos wegloopt, laat ik diegene in eerste instantie gaan. Mijn ervaring is dat door iemand ruimte te geven de spanning vaak vanzelf zakt en het contact later weer hersteld kan worden.\n\nOok bij werkweigering kies ik bewust voor relatie en rust boven dwang. Wanneer een leerling niet wil werken, probeer ik eerst te motiveren door het gesprek aan te gaan. Dit doe ik soms met een grapje en soms door de stof te koppelen aan iets wat de leerling interessant vindt. Lukt dat niet, dan accepteer ik dat een leerling niet werkt, zolang hij of zij in stilte blijft zitten en het leerklimaat van anderen niet verstoort. Voor mij weegt het behoud van rust en veiligheid in de groep zwaarder dan het afdwingen van productie bij één leerling.\n\nToch gaat dit niet altijd zoals ik zou willen. Er zijn momenten waarop ik een leerling niet kan bereiken, hoe hard ik ook mijn best doe. In zulke situaties voel ik mij machteloos en kan het voelen alsof ik gefaald heb. Voornamelijk in het begin van mijn werkzaamheden op het Diamant College bleef ik lang hangen in dit gevoel. Na de lessen en thuis bleef ik lang piekeren over dit soort gebeurtenissen. Inmiddels heb ik geleerd om realistischer te kijken naar deze situaties door dialogen hierover te voeren met collega’s. Hieruit heb ik meerdere inzichten gekregen: soms heeft een leerling het thuis zwaar, soms past mijn vak niet bij de leerling en soms heb ik te weinig tijd gehad om een relatie op te bouwen. Dit betekent niet dat ik stop met proberen, maar wel dat ik niet alles meer op mezelf betrek.\n\nEen recente situatie maakte dat voor mij concreet. Een leerling die normaal goed met mij kon werken werd plots wekenlang onvriendelijk en moeilijk hanteerbaar. Dit gebeurde niet alleen bij mij maar ook bij andere docenten. In eerste instantie zocht ik de oorzaak bij mezelf, ik dacht dat ik iets verkeerd had gedaan en dat onze relatie daardoor beschadigd was. Pas later bleek dat deze leerling thuis te horen had gekregen dat hij tijdelijk geen verblijfplaats zou hebben, omdat zijn ouders gescheiden waren, hij bij zijn moeder niet welkom was en zijn vader tijdens een verbouwing op vakantie ging. De verantwoordelijkheid voor een dak boven zijn hoofd lag ineens bij hemzelf. Nadat dit verhaal boven tafel kwam en we als school hebben geholpen om dit op te lossen, keerde de rust bij de leerling terug en kon de leerling weer deelnemen aan de lessen. Dit leerde mij dat onverwacht negatief gedrag vaak meer zegt over wat er buiten school speelt dan over wat er in mijn lokaal gebeurt (Coppens et al., 2024; Horeweg, 2024).\n\nEr zijn leerlingen die mij op momenten dat ik moet begrenzen onvriendelijk of oneerlijk vinden. Dit raakt mij minder dan vroeger. Wat voor mij telt is dat leerlingen zich in mijn les veilig voelen en de ruimte ervaren om te leren en zichzelf te zijn. Als dat lukt, ben ik tevreden, ook wanneer niet iedereen mij aardig vindt." style="grid-column: 7; grid-row: 7;">Bh</div>
        <div class="element color4"  style="grid-column: 8; grid-row: 7;">Hs</div>
        <div class="element color4"  style="grid-column: 9; grid-row: 7;">Mt</div>
        <div class="element color4"  data-name="Dilemma's" data-text="\nWerken met leerlingen met complexe gedragsproblematiek betekent voortdurend balanceren tussen wat wenselijk is voor een individuele leerling en wat nodig is voor de groep als geheel. Tijdens het balanceren maak ik afwegingen over wanneer ik ruimte geef en wanneer ik begrens. Ik vind het soms lastig nog in te schatten wat voor een individuele leerling en tegelijkertijd voor de groep het meest ondersteunend is.\n\nEen voorbeeld hiervan is dat ik rekening houd met leerlingen hun ondersteuningsbehoeften. Dat is noodzakelijk, maar het roept ook een vraag op: geef ik gelijke behandeling of gelijke kansen aan leerlingen? Zo is er een leerling met een zeer heftige vorm van ADHD die regelmatig impulsief agressieve of bedreigende opmerkingen naar mij maakt. Dit gedrag hoort bij zijn stoornis en achteraf biedt hij vrijwel altijd zijn excuses aan. Omdat ik dit weet en omdat ik zie dat hij het niet bewust kwaad bedoelt, heb ik bij deze leerling een hogere tolerantie voor dit soort uitspraken.\n\nWanneer een leerling zonder een vergelijkbare problematiek dit soort opmerkingen maakt, reageer ik veel strenger. Die leerling wordt sneller hard begrensd of op time-out gestuurd. Voor leerlingen in de klas is dit verschil in behandeling zichtbaar en moeilijk te begrijpen, waardoor zij het gevoel kunnen krijgen dat de één alles mag en de ander niet.\n\nDit raakt mijn kernwaarden integriteit en verbinding. Als ik iedereen exact hetzelfde behandel, verlies ik juist de leerlingen die het meeste maatwerk nodig hebben en vaak al veel afwijzing ervaren. Als ik differentieer in mijn interventies, loop ik het risico dat andere leerlingen zich onrechtvaardig behandeld voelen en het vertrouwen in mij verliezen. Ik moet dus telkens kiezen tussen het bieden van passende ondersteuning aan een individuele leerling en het bewaken van een gevoel van rechtvaardigheid in de groep.\n\nEen ander dilemma waar ik regelmatig voor sta is professionele afstand behouden zonder afbreuk te doen aan mijn kernwaarde humor. Humor speelt een grote rol in mijn contact met leerlingen, maar het is ook een terrein vol risico’s. In het VSO hebben veel leerlingen een ruwe en vaak beledigende vorm van humor, waarbij grappen geregeld seksistisch, discriminerend of provocerend zijn. In zulke momenten sta ik steeds voor een keuze: corrigeer ik dit direct en hardnekkig of beweeg ik mee om via spiegelen later tot reflectie te komen?\n\nZo is er een leerling die mij structureel “Jeffrey Dahmer” noemt vanwege mijn uiterlijk, omdat ik blank ben en een bril draag. Omdat deze leerling zelf Aziatisch is kaatste ik de bal een keer terug door hem “tsjap tsjoy” te noemen. Mijn bedoeling was om hem te laten voelen hoe het is om gereduceerd te worden tot een stereotype, tegelijkertijd merkte ik dat de leerling dit vooral grappig vond en dat onze onderlinge band daardoor sterker werd.\n\nMijn aanpak werkte op gebied van verbinding: de leerling voelde zich gezien en bleef in contact, maar tegelijkertijd voelt het ongemakkelijk omdat mijn eigen gedrag eigenlijk de norm overschrijdt die ik wil uitdragen. Het reflectiemoment dat bij spiegelen hoort, waarin ik uitleg waarom zulke grappen kwetsend of onwenselijk kunnen zijn, komt niet altijd goed tot stand, waardoor ongepaste humor kan blijven bestaan. Ik moet telkens opnieuw afwegen wat belangrijker is: verbinding met een leerling behouden door humor toe te staan en zelf in te zetten of het bewaken van de veiligheid door het stellen van grenzen.\n\nZoals aangegeven bij Onderwijsprofessional (O) kom ik soms in een spagaat terecht wanneer een collega frustratie over een andere collega bij mij wil uiten. Vanuit mijn kernwaarde verbinding wil ik gehoor geven aan de frustratie. Tegelijkertijd wil ik vanuit mijn integriteit niet deelnemen aan geroddel. Hier vraag ik mij af of ik door een luisterend oor te bieden ik al deelneem aan het geroddel. Het voelt niet goed voor mij om collega’s af te kappen wanneer ze problemen die zij ervaren met een andere collega met mij willen bespreken. Aan de andere kant wil ik vanuit mijn integriteit niet mee doen aan kwaad spreken over collega’s. Ik ben van mening dat er niet achter mensen hun rug om geruchten verspreid moeten worden om een prettige werkcultuur te behouden. Kortom, ik wil dat collega’s zich gehoord kunnen voelen maar ik wil ook bijdragen aan een cultuur waarin collega’s elkaar niet afvallen." style="grid-column: 10; grid-row: 7;">Ds</div>
        <div class="element color4"  style="grid-column: 11; grid-row: 7;">Rg</div>
        <div class="element color7"  style="grid-column: 12; grid-row: 7;">Cn</div>
        <div class="element color11" style="grid-column: 13; grid-row: 7;">Nh</div>
        <div class="element color11" style="grid-column: 14; grid-row: 7;">Fl</div>
        <div class="element color11" style="grid-column: 15; grid-row: 7;">Mc</div>
        <div class="element color11" style="grid-column: 16; grid-row: 7;">Lv</div>
        <div class="element color11" data-name="Toekomst" data-text="\nBij mezelf ervaar ik een afname in passie voor mijn werk. Ik volg de opleiding tot tweedegraads docent scheikunde, maar in de praktijk geef ik vooral NaSk1 (wat voornamelijk natuurkunde is). Natuurkunde vind ik interessant, maar het is niet mijn passie in tegenstelling tot scheikunde. Scheikunde spreekt mij meer aan doordat ik zelf grote interesse heb in chemische processen en hoe deze tot stand komen.\n\nHet raakt mij dat deze interesse van mij nu weinig ruimte heeft in mijn werk. Daarom wil ik mij in de komende jaren actief inzetten voor het opzetten van scheikunde binnen mijn school, door het aanbod van NaSk2 te introduceren. Dit is voor mij belangrijk, waarop ik hoop op de steun van directie. Om dit te bewerkstelligen ben ik niet alleen van plan om mijn wens uit te spreken naar de schoolleiding, maar ook door contact te zoeken met andere scheikunde docenten op nabije scholen. Op dit moment is er geen vaksectie aanwezig op mijn werkplek waarmee ik vakinhoudelijke ideeën kan uitwisselen. De gedachte om te zoeken naar een andere werkplek, waar ik mijn passie voor scheikunde wel kan uiten, tijdens mijn lessen is vaak door mijn hoofd geschoten. In het geval dat ik niet NaSk2 kan of mag opzetten op mijn huidige werkplek, ga ik opzoek naar een andere werkplek om mijn passie voor het docentschap niet te verliezen.\n\nWanneer ik over vijf jaar wel nog werkzaam zal zijn op het Diamant College zou ik ook graag nieuwe collega’s willen coachen en begeleiden. Zelf heb ik geen prettige start bij het Diamant College ervaren wegens een gebrek aan begeleiding en ondersteuning als nieuwe medewerker zoals ik omschrijf bij Onderwijsprofessional (O). Juist door dit gemis, heb ik de motivatie om anderen niet dezelfde moeilijkheden te laten ervaren die ik zelf heb ondervonden." style="grid-column: 17; grid-row: 7;">Ts</div>
        <div class="element color6"  style="grid-column: 18; grid-row: 7;">Og</div>

    </div>

     <!-- popup -->
     <div class="popupContainer">
        <div id="popup" class="popup hidden">
             <div class="popup-content">
                 <h2 id="popup-name"></h2>
                 <p><span id="popup-text"></span></p>
             </div>
        </div>
     </div>


</div>
<!-- deel twee -->
     <div class="peridodicContainer" id="table2">
        <div id="table2" class="periodic2">
            <div class="element color8" style="grid-column: 4; grid-row: 1;">La</div>
            <div class="element color8" style="grid-column: 5; grid-row: 1;">Ce</div>
            <div class="element color8" style="grid-column: 6; grid-row: 1;">Pr</div>
            <div class="element color8" style="grid-column: 7; grid-row: 1;">Nd</div>
            <div class="element color8" style="grid-column: 8; grid-row: 1;">Pm</div>
            <div class="element color8" style="grid-column: 9; grid-row: 1;">Sm</div>
            <div class="element color8" style="grid-column: 10; grid-row: 1;">Eu</div>
            <div class="element color8" style="grid-column: 11; grid-row: 1;">Gd</div>
            <div class="element color8" style="grid-column: 12; grid-row: 1;">Tb</div>
            <div class="element color8" style="grid-column: 13; grid-row: 1;">Dy</div>
            <div class="element color8" style="grid-column: 14; grid-row: 1;">Ho</div>
            <div class="element color8" style="grid-column: 15; grid-row: 1;">Er</div>
            <div class="element color8" style="grid-column: 16; grid-row: 1;">Tm</div>
            <div class="element color8" style="grid-column: 17; grid-row: 1;">Yb</div>
            <div class="element color8" style="grid-column: 18; grid-row: 1;">Lu</div>

            <div class="element color9" style="grid-column: 4; grid-row: 2;">Ac</div>
            <div class="element color9" style="grid-column: 5; grid-row: 2;">Th</div>
            <div class="element color9" style="grid-column: 6; grid-row: 2;">Pa</div>
            <div class="element color9" style="grid-column: 7; grid-row: 2;">U</div>
            <div class="element color9" style="grid-column: 8; grid-row: 2;">Np</div>
            <div class="element color9" style="grid-column: 9; grid-row: 2;">Pu</div>
            <div class="element color9" style="grid-column: 10; grid-row: 2;">Am</div>
            <div class="element color9" style="grid-column: 11; grid-row: 2;">Cm</div>
            <div class="element color9" style="grid-column: 12; grid-row: 2;">Bk</div>
            <div class="element color9" style="grid-column: 13; grid-row: 2;">Cf</div>
            <div class="element color9" style="grid-column: 14; grid-row: 2;">Es</div>
            <div class="element color9" style="grid-column: 15; grid-row: 2;">Fm</div>
            <div class="element color9" data-name="Motivatie en Drijfveren" data-text="\nMijn motivatie om in het voortgezet speciaal onderwijs (VSO) te werken is onlosmakelijk verbonden met mijn eigen levensgeschiedenis. Mijn jeugd heb ik ervaren als onveilig, eenzaam en waarin ik voortdurend alert moest zijn. Ik ben opgegroeid in een instabiele thuissituatie waarbij ik niet kon vertrouwen op mijn ouders. Hierdoor heb ik al jong geleerd om spanningen snel aan te voelen. Dit helpt mij tegenwoordig om mijn leerlingen beter te begrijpen doordat ik een vergelijkbare jeugd heb gehad die mijn leerlingen momenteel ervaren.\n\nOp school voelde ik mij vaak een buitenstaander. Ik was slim, maar voelde me zelden begrepen. Om erbij te horen gebruikte ik humor en clownesk gedrag, terwijl ik van binnen vooral behoefte had aan veiligheid en iemand die mij serieus nam. Deze tegenstrijdigheid (aan de buitenkant luchtig en aanwezig, aan de binnenkant onzeker en zoekend) herken ik bij veel van mijn leerlingen. Door mijn eigen gedrag als leerling ben ik zelf vaak in onnodige conflicten terechtgekomen. Ik wil mijn leerlingen hiervan behoeden en ze laten leren van mijn eigen fouten uit mijn jeugd.\n\nHet leren omgaan met spanning en het vinden van structuur en veiligheid heeft mij laten zien hoe belangrijk zelfregulatie, steun en voorspelbaarheid zijn om goed te kunnen functioneren. Dit motiveert mij om zelf veiligheid en structuur te bieden aan mijn leerlingen.\n\nOok mijn rol als stiefvader heeft mij een drijfveer opgeleverd. In het begin heb ik fouten gemaakt in de omgang met mijn stiefdochter, vanuit onwetendheid en onmacht. Het erkennen daarvan, het aanbieden van excuses en het nemen van verantwoordelijkheid heeft mij geleerd om betrouwbaar te zijn. Dat is precies wat ik ook als docent probeer te doen.\n\nNa mijn middelbare schooltijd ben ik scheikunde gaan studeren aan de Rijksuniversiteit Groningen (RUG). Na een aantal jaar besefte ik mij dat ik liever met jongeren werk en kennis overdraag dan dat ik in een laboratorium zou gaan werken. In het verleden heb ik veel bijlessen en examentrainingen gegeven wat ik ervaarde als mijn favoriete bijbaan. Tijdens het geven van bijlessen en examentraining kon ik mijn hoog analytisch vermogen goed inzetten om de knelpunten van de leerlingen te vinden en ze hier in te begeleiden. Ook heb ik ervaren dat mijn humor goed paste bij deze leerlingen en dit hen hielp om op een prettige manier de stof door te komen. Hierdoor wist ik dat lesgeven aan jongeren een passie van mij is en heb ik besloten om de RUG te verlaten en scheikunde docent te worden.\n\nMijn drijfveer als docent is niet alleen kennis over te willen dragen, maar ook om jongeren te laten ervaren dat zij gezien worden, ertoe doen en met plezier de lesstof eigen kunnen maken. Dat is de kern van waarom ik dit werk doe en zelf hier plezier in beleef." style="grid-column: 16; grid-row: 2;">Md</div>
            <div class="element color9" style="grid-column: 17; grid-row: 2;">No</div>
            <div class="element color9" style="grid-column: 18; grid-row: 2;">Lr</div>
            
        </div>
     </div>

<!-- js -->
 <script src="script.js"></script>
</body>
</html>






























